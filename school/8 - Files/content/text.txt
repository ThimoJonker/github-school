Je bent geïnteresseerd in computers en software. Je bent niet bang om je tanden in een ingewikkeld probleem te zetten en geeft niet gauw op. Als applicatie- en mediaontwikkelaar maak je programma’s of applicaties/apps, websites en soms games of simulaties. Je praat met klanten en gebruikers over hun wensen en zet dat om in concrete oplossingen die goed samenwerken met andere programma’s. Je test de oplossingen en kunt aan anderen uitleggen hoe ze er het beste mee kunnen werken.
Als je deze opleiding afrondt, ben je in het bezit van een mbo-diploma waarmee je een uitstekende basis legt voor een mooie carrière als applicatie- en mediaontwikkelaar. Bovendien is dit een diploma dat prima aansluit bij een hbo vervolgopleiding.
Als applicatie- en mediaontwikkelaar:

    ontwikkel je applicaties, media-uitingen of websites;
    ontwerp je nieuwe applicaties die je daarna bouwt en test;
    overleg je met je klant/opdrachtgever om hun wensen helder te krijgen;
    ben je klantgericht, kritisch en creatief en beschik je over doorzettingsvermogen;
    kun je goed samenwerken en communiceren op alle niveaus;
    spreek en schrijf je goed Engels.

Waar werk je?

Je kunt met dit mbo-diploma aan de slag bij een ICT-bedrijf dat gespecialiseerd is in applicatieontwikkeling of bij een grotere organisatie met een eigen ICT-afdeling. Je werkt zowel in projectgroepen als zelfstandig.
Beroepspraktijkvorming

In het tweede en derde jaar van je mbo-opleiding ga je ongeveer vijf maanden op stage bij een erkend leerbedrijf. Een overzicht van erkende leerbedrijven vind je op www.stagemarkt.nl.
Waarom kies je voor het Regio College?

Je krijgt een gedegen opleiding waar we veel aandacht besteden aan het programmeren maar ook aan zaken daaromheen. Je leert bijvoorbeeld veel op het gebied van informatieanalyse en ontwerp, databases en projectmatig werken.
Verder leren?

Je kunt verder gaan met een hbo-opleiding op het gebied van ICT, zoals Informatica, Bedrijfskundige informatica, Software Engineer, Game Development of Communication & multimedia design.
Toelating

Je kunt instromen met:

    een vmbo-diploma kl, gl of tl;
    een overgangsbewijs van 3 naar 4 havo;
    of een mbo-diploma niveau 3, bijvoorbeeld Medewerker beheer ICT.

Startdatum

Augustus
Duur

2½ - 3 jaar
Met een mbo-diploma ICT niveau 3 op zak, kun je in ongeveer 2 jaar je diploma Applicatie- en mediaontwikkelaar halen.
Plaats

Zaandam
Kosten

    Vanaf 18 jaar betaal je lesgeld. Dit is wettelijk verplicht.
    De kosten voor opleidingsgebonden leermiddelen bedragen ± € 450.
    De niet-opleidingsgebonden kosten bedragen ± € 25.
    Heb je nog geen laptop, dan moet je deze aanschaffen om de opleiding te kunnen volgen. De kosten hiervoor zijn ongeveer € 500.
